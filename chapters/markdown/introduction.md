% Introduction

# Johdanto

Pitkäikäinen, jatkuvasti kehitetty ohjelma mutkistuu herkästi. Jos kehitystiimi
ei pidä varaansa, alun perin yksinkertaisesta ja selkeästä ohjelmakoodista ja suoraviivaisesta tietorakenteesta kasvaa hankalasti hallittava kokonaisuus.

Sotkuiseenkin ohjelmistoon voi kuitenkin saada selvyyttä taitavalla kohentelulla
ja kehittämisellä. Kun toimintoja alkaa jakaa osiin ja rakentaa osien välille
selkeitä nivelkohtia, avautuu mahdollisuus tehdä hedelmällisiä parannuksia.

Web-sovelluksessa eräs merkittävimpiä nivelkohtia on sovelluksen käyttöliittymän
ja logiikkaosan välinen HTTP-rajapinta. Tässä insinöörityössä tarkastellaan,
voiko tämän merkittävän nivelkohdan uudistamisen kanssa yhtä aikaa myös parantaa ohjelmiston sisäistä logiikkaa.

Työssä perehdytään GraphQL-rajapinnan toimintaan Domain Driven Designin
näkökulmasta. Tuloksena syntyy työmalli, jonka avulla ohjelmiston tietomallia voidaan kohentaa.

Työ tehdään ohjelmistopalveluyritys Nordhealth Oy:n tilauksesta.
